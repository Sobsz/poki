---
title: kalama kalama
authors:
  - ilo Eko
date: 2022-08-21
tags:
  - music
license: CC BY 4.0
sources:
  - https://echoheo.bandcamp.com/track/kalama-kalama
---

ale li kama pini  \
tenpo suno ni la  \
jan pi ilo sitelen tawa li toki e ni

ni li suli tawa ale  \
jan ale li sona  \
ni la mi pana ala e telo oko a

tenpo suno ni la  \
kule pi kon sewi  \
li suwi lukin tan seme?

mi tawa mi tawa lon tenpo pini open  \
sike la sike ni la ala li lon mi  \
mi kute mi kute taso mi ken ala toki  \
mi kalama kalama mi kalama kalama

mi tawa mi tawa lon tenpo pini open  \
sike la sike ni la awen li ala  \
ale li kama li kama la mi ken ala lukin  \
mi kalama kalama mi kalama lon ni

tomo li sama ala  \
seli li sama ala  \
wile pali li tawa weka lon tenpo seme

mi kama len  \
mi tawa selo  \
mi kama awen tawa wawa

lon nena ni la  \
kalama pi ma tomo  \
li telo e oko tan seme?

mi tawa mi tawa lon tenpo pini open  \
sike la sike ni la ala li lon mi  \
mi kute mi kute taso mi ken ala toki  \
mi kalama kalama mi kalama kalama

mi tawa mi tawa lon tenpo pini open  \
sike la sike ni la awen li ala  \
ale li kama li kama la mi ken ala lukin  \
mi kalama kalama mi kalama lon ni

mi tawa mi tawa lon tenpo pini open  \
sike la sike ni la ala li lon mi  \
mi kute mi kute taso mi ken ala toki  \
mi kalama kalama mi kalama kalama

mi tawa mi tawa lon tenpo pini open  \
sike la sike ni la awen li ala  \
ale li kama li kama la mi ken ala lukin  \
mi kalama kalama mi kalama lon ni

kili li sona ala sona e kama  \
kala li sona ala sona e kama  \
soweli li sona ala sona e kama  \
jan li sona ala sona?

mi tawa mi tawa lon tenpo pini open  \
sike la sike ni la ala li lon mi  \
mi kute mi kute taso mi ken ala toki  \
mi kalama kalama mi kalama kalama

mi tawa mi tawa lon tenpo pini open  \
sike la sike ni la awen li ala  \
ale li kama li kama la mi ken ala lukin  \
mi kalama kalama mi kalama lon ni

mi tawa mi tawa lon tenpo pini open  \
sike la sike ni la ala li lon mi  \
mi kute mi kute taso mi ken ala toki  \
mi kalama kalama mi kalama kalama

mi tawa mi tawa lon tenpo pini open  \
sike la sike ni la awen li ala  \
ale li kama li kama la mi ken ala lukin  \
mi kalama kalama mi kalama lon ni