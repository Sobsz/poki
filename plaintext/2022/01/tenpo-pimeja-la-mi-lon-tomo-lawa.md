---
title: tenpo pimeja la mi lon tomo tawa
authors:
  - Viking Cow
date: 2022-01-05
tags:
  - music
license: All Rights Reserved
sources:
  - https://www.youtube.com/watch?v=uHnKSFwLL3o
notes: An English translation by the creator is available on the sources
---

mi lon tomo tawa  \
tomo tawa mi li lili  \
mi tawa ma kasi

ma ale li pimeja  \
ilo suno taso pi tomo tawa li pali e suno  \
ma ale li pimeja.  \
tenpo pimeja la mi pilin monsuta

mun li suli  \
mun lili li pona lukin  \
kasi li suli lon ma ni

ma ale li pimeja  \
ilo suno taso pi tomo tawa li pali e suno  \
ma ale li pimeja.  \
tenpo pimeja la mi pilin monsuta

ale li kalama ala  \
taso telo sewi li kama  \
mi lukin e soweli tu  \
ona li toki e ni:  \
muuuuu

ma ale li pimeja  \
ilo suno taso pi tomo tawa li pali e suno  \
ma ale li pimeja.  \
tenpo pimeja la mi pilin monsuta

ma ale li pimeja.  \
tenpo seme la mi lon tomo mi  \

ma ale li pimeja.  \
tenpo seme la mi lon tomo mi  \
