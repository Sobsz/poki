---
title: ma Masuno
authors:
  - jan Na
date: '2022-09-01'
collections:
  - lipu tenpo
  - lipu tenpo nanpa moku
license: CC-BY-SA 4.0
sources:
  - https://liputenpo.org/pdfs/0015moku.pdf
  - https://liputenpo.org/lipu/nanpa-moku/
  - https://commons.wikimedia.org/wiki/File:Lipu_tenpo_nanpa_moku_-_ma_Masuno.png
---

toki! ma Masuno li ma seli kon suwi! jan Masuno li kepeken taso e toki pona. nasin sewi pi ma Masuno e ni: sewi olin li mama Osusasi. mama Osusasi li sike mama pi kiwen lon ma seli kon. jan Masuno mute li lon insa mama Osusasi. jan Masuno ante li lon e ma tomo Omosuno e ma tomo Ponso e ma Lojema. ma Masuno li suli!

ma tomo Omosuno li tomo mute lon ma Masuno. jan Omosuno li mani mute li lon e tomo insa nena.

ma Ponso li telo li lete. jan Ponso li alasa kala li lon e tomo ko.

ma Lojema li telo ala mute li nena suli. jan Lojema li kiwen sama li wawa mute! taso, jan Lojema li lon nanpa lili.

lon poka ma Masuno la ma Sanuso. jan Sanuso li toki pona ala li pali mute. taso, jan Sanuso en jan Masuno li lon pona.

ma Masuno li lon ala. ona li lon taso e insa lawa mi.

![ma Masuno en ma Sanuso · ona li lon insa telo · ma Masuno li nena mute · li jelo li loje · ma Osusasi en ma Omosuno en ma Ponso li lon ma jelo · ma Lojema li lon ma loje · ma Sanuso li lon poka · nena ala li lon · ona li walo](https://upload.wikimedia.org/wikipedia/commons/7/7d/Lipu_tenpo_nanpa_moku_-_ma_Masuno.png)