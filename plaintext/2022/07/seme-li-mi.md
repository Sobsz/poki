---
title: seme li mi?
authors:
  - jan Alonola
date: '2022-07-04'
collections:
  - lipu tenpo
  - lipu tenpo nanpa seli
license: CC-BY-SA 4.0
sources:
  - https://liputenpo.org/pdfs/0014seli.pdf
  - https://liputenpo.org/lipu/nanpa-seli/
---

jan li nasa tan mi,  
li jo e pilin suli,  
li kalama e musi mi,  
li pali e ijo suli.

mi wile ala pana  
e ike tawa jan a,  
taso jan pi mute suli  
li pilin ike tan mi.

mi ijo pona nanpa wan.  
jan li lon tan mi.  
pona li lon tan mi.  
jan ale li pilin e mi.  
mi pana e tan.