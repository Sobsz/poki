---
title: kalama musi pi jan Peni
original: Penny's Theme
authors:
  - jan Misali
  - Jules
date: 2022-12-20
tags:
  - music
license: CC BY-NC 4.0
sources:
  - https://www.youtube.com/watch?v=e8vNliigiss
  - https://conlangcritic.bandcamp.com/track/kalama-musi-pi-jan-peni
---

ona li jo e linja loje  \
li jo e ilo lukin sike  \
li meli lili lon ma suli  \
li pali e ilo sin  \
nasin ni li pakala la  \
ona li awen pilin pona  \
suno sin ni li seme? ona li jan Peni!

ona li moku e lipu laso ilo  \
kute e musi li kama sona e ijo  \
jan Peni li wile kama jan  \
kalama musi pi sona nanpa wan

pakala li pana e sona sin  \
ale la ona li alasa e ken pona  \
(ona li suwi li musi li sona)  \
(wile lape ale li ken kama lon!)  \
ale li lukin  \
la o pana e sina!

ken la mu ona li ken kalama jaki  \
taso ale la ona li awen  \
ike anu pona li suli ala  \
jan ale li olin e ona!

ona li lon tomo pali  \
li pali e ilo nasa  \
li pali e ilo sin ni tan sina  \
o kama jo e ni!  \
ijo ike li pali la  \
jan Peni li pona e ni  \
ale la ona li pali kepeken olin

ale li lon sama wile  \
anu sama pakala ike  \
la ni li pona. ona li sona  \
li toki e ni:  \
pakala mi li weka la  \
mi ken ala kama sona

ona li jo e linja loje  \
li jo e ilo lukin sike  \
li meli lili lon ma suli  \
li pali e ilo sin  \
nasin ni li pakala la  \
ona li awen pilin pona  \
suno sin ni li seme? ona li jan Peni!  \
