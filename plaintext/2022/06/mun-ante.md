---
title: mun ante
authors:
  - jan Usawi
date: 2022-06-22
tags:
  - music
  - pop
license: CC BY-SA-NC 4.0
sources:
  - https://janusawi.bandcamp.com/track/mun-ante
  - https://www.youtube.com/watch?v=fedFQIHREMo
---

mi ken kalama kepeken poki kalama sina  \
taso ona li nasa lili a  \
mi en sina li kalama taso ijo sama tawa sina  \
li sama ala tawa mi

ni li poki kalama nanpa luka luka wan  \
anu luka luka taso  \
ni li nasa mute  \
mi ken kalama kepeken poki kalama sina  \
taso ona li nasa lili a

mi lon ma ni taso tan mun ante la  \
mi ken nasin anu seme a  \
sina sona ala sona e ni:  \
tawa jan ante la ma sina kin li mun

[kalama sike li lon e ale]

mi lon ma ni taso tan mun ante la  \
mi ken pali kepeken nasin tu ni  \
sina sona, a sina sona e ni:  \
ijo sama li ken ala sama
