---
title: toki nasa
authors:
  - jan Alonola
date: '2022-02-01'
collections:
  - lipu tenpo
  - lipu tenpo nanpa walo
license: CC-BY-SA 4.0
sources:
  - https://liputenpo.org/pdfs/0011walo.pdf
  - https://liputenpo.org/lipu/nanpa-walo/
  - https://commons.wikimedia.org/wiki/File:Lipu_tenpo_nanpa_walo_-_sitelen_sitelen.png
---

nanpa wan la, mi kama suli.  
nanpa tu la, mi peta[^1].  
nanpa san[^2] la, mi kapesi[^3].  
nanpa po[^4] la, mi mute a.

sijelo mi li suli.  
open la, mi lili.  
mi awen lon ma mi.  
mi awen lon ma ni.

mi lili li tawa mute.  
mi pana e kon, o kute:  
mi pona tawa sina!  
o kipisi[^5] ala e mi a!

[^1]: "peta" li "laso jelo"
[^2]: "san" li "tu wan"
[^3]: "kapesi" li kule pi kasi kiwen
[^4]: "po" li "tu tu"
[^5]: sina "kipisi" e ijo la, sina tu e ona.

![sitelen sitelen](https://upload.wikimedia.org/wikipedia/commons/4/42/Lipu_tenpo_nanpa_walo_-_sitelen_sitelen.png)