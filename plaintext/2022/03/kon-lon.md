---
title: kon lon
authors:
  - jan Kapesi Pake
date: '2022-03-10'
collections:
  - lipu tenpo
  - lipu tenpo nanpa nimi
license: CC-BY-SA 4.0
sources:
  - https://liputenpo.org/pdfs/0012nimi.pdf
  - https://liputenpo.org/lipu/nanpa-nimi/
---

kin la jaki ali o lon.  
seme li oko e kon?  
pilin mi li ken pana e  
ike tawa jan sama.

mi ken wile  
li ken ala jo  
e jan olin.  
ni la mi laso.

mi sona taso e pilin.  
ni li tenpo pi suwi sin.

o uta e mi!  
o uta e mi!  
mi wile olin!  
o uta e mi.

kon lon li tawa tomo.  
ma tomo li namako.  
moku namako li wan.  
wan en tu li nanpa jan.

kule sina  
li pimeja walo.  
taso la ni  
li pona oko.

mi alasa e wile kin.  
ni li tenpo pi olin ni.

o uta e mi!  
o uta e mi!  
sina pona kin!  
o uta e mi.