---
title: seme li mi
authors:
  - jan Alonola
date: '2024-03-20'
collections:
  - lipu tenpo
  - lipu tenpo nanpa kalama
license: CC-BY-SA 4.0
sources:
  - https://liputenpo.org/pdfs/0025kalama.pdf
  - https://liputenpo.org/lipu/nanpa-kalama/
  - https://commons.wikimedia.org/wiki/File:Lipu_tenpo_nanpa_kalama_-_sitelen_sitelen.png
---

mi walo mi jelo mi loje mi laso  
mi lili mi suli mi selo ala taso  
insa mi li ko taso selo mi li kiwen  
mi tawa ala mi kama suli mi awen

soweli en kala en pipi  
suli li ken kama tan mi  
akesi mute en waso  
ale li lon tan mi taso

mi lon telo mi lon ma mi lon sewi a  
seme li mi?

![sitelen sitelen](https://upload.wikimedia.org/wikipedia/commons/9/96/Lipu_tenpo_nanpa_kalama_-_sitelen_sitelen.png)

mi sike mama