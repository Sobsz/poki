---
title: jan utala
authors:
  - jan Kijon
date: 2024-02-24
tags:
  - music
license: All Rights Reserved
sources:
  - https://jankijon.bandcamp.com/album/pona-kama
---

nasin kiwen li lon sinpin la kulupu li tawa.  \
kalama wawa li tawa e sina. jan ale li lon poka.

jan utala li lon soweli li toki e ni:  \
o weka lon tenpo ni. ala la wawa li tawa sina.

kulupu ni li pana ala e nasin ona li jo e jan mute la, nasin lawa la, ona li ike.  \
sina wile awen lon nasin lawa la, o weka kepeken wawa lili lon tenpo poka.

tenpo lili la, jan utala li open e tawa ona.  \
kulupu li awen tawa li wile ala weka.

jan utala li pana wawa e ilo pakala.  \
kon ike li kama  la kulupu li tawa wawa.

tenpo kama mute la, sina toki insa.  \
tenpo suno pakala ni li pona tawa sina.

lawa sina la, utala ni li sama musi suli.  \
taso tenpo ni la jan utala li sewi e palisa.

tenpo ale la, sina ken sona e tenpo ni.  \
sina kama jo e sona pona: jan utala ale li pakala.  \
