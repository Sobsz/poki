---
title: seme li mi
authors:
  - jan Alonola
date: '2024-02-07'
collections:
  - lipu tenpo
  - lipu tenpo nanpa tenpo
license: CC-BY-SA 4.0
sources:
  - https://liputenpo.org/pdfs/0024tenpo.pdf
  - https://liputenpo.org/lipu/nanpa-tenpo/
  - https://commons.wikimedia.org/wiki/File:Lipu_tenpo_nanpa_tenpo_-_sitelen_sitelen.png
---

![sitelen sitelen](https://upload.wikimedia.org/wikipedia/commons/3/30/Lipu_tenpo_nanpa_tenpo_-_sitelen_sitelen.png)

mi jo e luka tu anu luka tu wan  
jan li lukin e mi, mi pona tawa jan  
mi jo e uta ala, taso ken la mi mu  
mi sona taso e nanpa luka luka tu

luka mi li sama palisa, li tawa sike  
mi jo ala e noka; taso mi awen la ike  
jan la, mi kama jaki tan ni: mi awen  
sinpin mi li walo, selo mi li kiwen

mi lili lon poki len, li suli lon tomo  
sina lukin e mi la, sina sona e tenpo