---
title: seme li mi
authors:
  - jan Alonola
date: '2024-07-05'
collections:
  - lipu tenpo
  - lipu tenpo nanpa linja
license: CC-BY-SA 4.0
sources:
  - https://liputenpo.org/pdfs/0027linja.pdf
  - https://liputenpo.org/lipu/nanpa-linja/
  - https://commons.wikimedia.org/wiki/File:Lipu_tenpo_nanpa_linja_-_sitelen_sitelen.png
---

![sitelen sitelen](https://upload.wikimedia.org/wikipedia/commons/6/67/Lipu_tenpo_nanpa_linja_-_sitelen_sitelen.png)

ma kasi en telo en ma ko la  
mi tawa kepeken noka ala  
mi moku e pipi e soweli  
kepeken uta suli mi

mi weka e selo pi sin ala  
mi jo ala e kute lon lawa  
taso mi pilin e kalama  
kepeken sijelo mi a

sitelen mi li lon misikeke  
mi tawa sike la ni li ike  
mi ken pana e telo pakala  
mi tawa linja la ni li pona