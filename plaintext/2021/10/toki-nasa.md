---
title: toki nasa
authors:
  - jan Alonola
date: '2021-10-31'
collections:
  - lipu tenpo
  - lipu tenpo nanpa moli
license: CC-BY-SA 4.0
sources:
  - https://liputenpo.org/pdfs/0009moli.pdf
  - https://liputenpo.org/lipu/nanpa-moli/
  - https://commons.wikimedia.org/wiki/File:Lipu_tenpo_nanpa_moli_-_sitelen_sitelen.png
---

tenpo kama la mi lon  
jan li ken lukin e kon  
telo kiwen li tawa anpa  
palisa seli li lon supa

kasi kiwen li lon tomo  
mi weka e suno  
jan li jo e len suli  
mi pali e moli

seme li mi?

![sitelen sitelen](https://upload.wikimedia.org/wikipedia/commons/d/d5/Lipu_tenpo_nanpa_moli_-_sitelen_sitelen.png)