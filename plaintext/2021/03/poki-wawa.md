---
title: poki wawa
authors:
  - waso Atemi
date: '2021-10-13'
license: CC-BY-SA-4.0
sources:
  - https://lipumonsuta.neocities.org/uta-monsuta/
  - https://lipumonsuta.itch.io/uta-monsuta
notes: ona li toki lili lon moku.
---

ijo mute li lon ma ni la sina ken wile ala e ona ale  
sina ken weka e ona kepeken pali wawa  
mi pana e sona pi pali ni tawa sina

sina wile pali wawa e ni la sina wile e ijo mute  
poki o loi  
tomo o lon  
wile lape o lon

poki la moku pona li lon ona lon tenpo pini  
kin la kon li ken ala weka tan ona  
o weka ala e jaki ona  
o pana e ijo tawa poki ni  
ijo ni li ken mute  
ijo o suli taso tawa sina tawa ijo majuna  
o pini e poki

sina sona e ijo majuna  
ona li ike la poki li weka e ona  
o pana e poki tawa tomo  
o toki e ijo majuna e ike ona e weka ona  
sina kama lape pilin tan ni  
o moku e telo pona tawa lape  
lape li pini la ijo majuna li weka tan tomo sina

pilin sina la o weka e poki lon tenpo kama  
o pakala e poki o pana e insa ona tawa ma  
ijo insa li ken ike e ma la o weka ala e ona  
pakala poki en weka insa la o pali sin e poki wawa
