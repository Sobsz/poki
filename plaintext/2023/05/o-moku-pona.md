---
title: o moku pona!
authors:
  - jan Sonatan
date: '2023-05-12'
collections:
  - lipu tenpo
  - lipu tenpo nanpa mama
license: CC-BY-SA 4.0
sources:
  - https://liputenpo.org/pdfs/0019mama.pdf
  - https://liputenpo.org/lipu/nanpa-mama/
---

tomo moku li lipu walo mi.  
mi jo e ijo pi musi mute:  
seli lon poki seli li nimi  
namako moku li sama kule

mi pali moku kepeken luka  
taso tenpo moku ale li sin  
moku mi li usawi e uta  
mi ken musi sama jan lili kin

o moku pona!