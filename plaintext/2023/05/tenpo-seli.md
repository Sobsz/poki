---
title: tenpo seli
authors:
  - jan Alonola
date: '2023-05-12'
collections:
  - lipu tenpo
  - lipu tenpo nanpa mama
license: CC-BY-SA 4.0
sources:
  - https://liputenpo.org/pdfs/0019mama.pdf
  - https://liputenpo.org/lipu/nanpa-mama/
---

tenpo seli li kama la,  
mi ale li insa ala.  
mi ale li anpa suno.  
kasi o, o kama laso!

soweli lili li open tawa.  
jan en soweli li kama wawa.  
akesi li awen lon ma seli  
sama soweli tomo Kinu[^1] mi.

tenpo seli la, mi ken musi.  
mi moku e telo lete suwi.  
mi nena e kasi kule la,  
tenpo seli li pona a!

[^1]: ni li nimi pi soweli tomo mi.