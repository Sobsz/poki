---
title: seme li mi
authors:
  - jan Alonola
date: '2023-12-25'
collections:
  - lipu tenpo
  - lipu tenpo nanpa sewi
license: CC-BY-SA 4.0
sources:
  - https://liputenpo.org/pdfs/0023sewi.pdf
  - https://liputenpo.org/lipu/nanpa-sewi/
  - https://commons.wikimedia.org/wiki/File:Lipu_tenpo_nanpa_sewi_-_sitelen_sitelen.png
---

![sitelen sitelen](https://upload.wikimedia.org/wikipedia/commons/4/4d/Lipu_tenpo_nanpa_sewi_-_sitelen_sitelen.png)

tenpo ale la, ma mi li seli  
soweli ale la, sijelo mi li suli  
mi moku e kasi e kili tan ni:  
mi tawa noka lon nasin suli

pata mi li lon tenpo pini  
ona li jo e linja, li suli  
taso jan li alasa e pata ni  
tenpo ni la, ona li moli

kiwen suli tu li lon uta mi  
kute mi li sama lipu suli  
soweli lili li ike tawa mi  
mi jo e nena linja wawa suli