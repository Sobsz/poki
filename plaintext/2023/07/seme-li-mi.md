---
title: seme li mi?
authors:
  - jan Alonola
date: '2023-07-01'
collections:
  - lipu tenpo
  - lipu tenpo nanpa nasin
license: CC-BY-SA 4.0
sources:
  - https://liputenpo.org/pdfs/0020nasin.pdf
  - https://liputenpo.org/lipu/nanpa-nasin/
  - https://commons.wikimedia.org/wiki/File:Lipu_tenpo_nanpa_nasin_-_sitelen_sitelen.png
---

nasin mute la, mi lon,  
ken la, mi pana e kon,  
taso mi moku ala,  
li wile taso e wawa.

ken la, sina jo e mi,  
ni la, sina lawa e mi,  
jan la, mi ilo suli,  
insa mi li seli.

mute la, mi jo e sike tu tu.  
mi jo e nimi sin lon lipu ku.  
mi jo taso e tan wan:  
mi tawa e ijo, e jan.

![sitelen sitelen](https://upload.wikimedia.org/wikipedia/commons/1/10/Lipu_tenpo_nanpa_nasin_-_sitelen_sitelen.png)