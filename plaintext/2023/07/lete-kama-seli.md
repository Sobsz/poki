---
title: lete kama seli
authors:
  - jan Sonatan
date: '2023-07-01'
collections:
  - lipu tenpo
  - lipu tenpo nanpa nasin
license: CC-BY-SA 4.0
sources:
  - https://liputenpo.org/pdfs/0020nasin.pdf
  - https://liputenpo.org/lipu/nanpa-nasin/
---

ma li lete li laso  
telo lili lon kasi  
mi ken kute e waso  
ona li lon ma kasi

sewi li kama kule  
kepeken tenpo lili  
suno li pana kule  
ni la lete o pini

laso li kama peta[^1]  
telo kin li kama kon  
lete lon ma o weka  
seli o kama lon

[^1]: “peta” li kule kasi