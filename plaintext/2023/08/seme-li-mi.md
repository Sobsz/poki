---
title: seme li mi?
authors:
  - jan Alonola
date: '2023-08-24'
collections:
  - lipu tenpo
  - lipu tenpo nanpa ma
license: CC-BY-SA 4.0
sources:
  - https://liputenpo.org/pdfs/0021ma.pdf
  - https://liputenpo.org/lipu/nanpa-ma/
  - https://commons.wikimedia.org/wiki/File:Lipu_tenpo_nanpa_ma_-_sitelen_sitelen.png
---

lete li pona tawa mi  
taso mi lon ma kin ni:  
ma Apika, ma Amelika, ma Osejanija

mi ken tawa sama kala  
taso mi kala lon ala  
mi jo e luka pi tawa sewi  
taso mi ken ala tawa kepeken ni

mi alasa e kala, e pipi telo  
mi pana tawa mi lili e moku ko  
len mi li len esun, li pimeja walo  
mi lon kulupu suli, li lon poka telo

![sitelen sitelen](https://upload.wikimedia.org/wikipedia/commons/5/55/Lipu_tenpo_nanpa_ma_-_sitelen_sitelen.png)