---
title: tenpo kama la pona lukin
original-title: Beautiful One Day (Remix 9)
authors:
  - jan Misali
date: 2023-03-07
tags:
  - music
license: CC BY-NC 4.0
sources:
  - https://www.youtube.com/watch?v=0XoJzPsjZRQ
  - https://conlangcritic.bandcamp.com/track/tenpo-kama-la-pona-lukin
---

jan li toki e ni: ni li ma mije  \
sina ken ala ante e sina

o sona e ni: sina ken  \
kama jan pi wile sina a  \
tawa sina li pona mute  \
sijelo sina li pona lukin

mi wile suno  \
li wile pilin olin  \
mi wile suno  \
li wile pilin olin

tenpo pini li ken ala weka  \
sina wile jo e lon pi mani suno

a, kalama musi li awen lon  \
la sina tawa lon ma tomo

telo li kama tan oko mi  \
telo li kama tan oko mi  \
telo li kama tan oko mi tan ni:  \
mi sona ala e tan

kama la sina lukin e sina li pilin pona  \
olin li pakala e sina  \
li pakala e pilin sina la  \
telo oko o awen sama telo sewi

ni la sina ken lukin e sina li pilin pona  \
sina ken open kama pona  \
pilin sina li ken kama wan kin  \
tenpo kama la wile ale sina li kama

(pona mute! a!)