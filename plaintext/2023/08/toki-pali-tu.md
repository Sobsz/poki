---
title: toki pali tu
authors:
  - jan Ke Tami
date: '2023-08-24'
collections:
  - lipu tenpo
  - lipu tenpo nanpa ma
license: CC-BY-SA 4.0
sources:
  - https://liputenpo.org/pdfs/0021ma.pdf
  - https://liputenpo.org/lipu/nanpa-ma/
---

**o lukin. ni li toki tu. taso nimi li sama.**



jan li lukin.  
**pali** li kama suli la ni **li** nasin **ike**.  
pali li kama la jan li wile weka e ona.  

taso jan ante li lon pali ona li lawa e ona.  
kin la jan ni li sama jaki suli li ike e pilin
pi jan pali.  
ni ale li kama ante tan ijo kama

pali jan la lipu mute li suli mute li ike mute.  
lipu o awen kama weka.  
lipu li ken ala pona la seli li pakala e lipu.  
taso lawa li kama moli kin li pakala.  
ni la jaki li weka.



jan li lukin **pali li** kama pali.  
suli la ni li **nasin**.  
ike pali li kama la jan li wile weka e ona.

taso jan ante li lon.  
pali ona li lawa e ona kin la jan ni li sama.  
jaki suli li ike e pilin pi jan pali ni.  
ale li kama ante tan ijo kama

pali jan la lipu mute li suli.  
mute li ike.  
mute lipu o awen kama.  
weka lipu li ken ala.  
pona la seli li pakala e lipu taso.  
lawa li kama.  
moli kin li pakala ni la jaki li weka.